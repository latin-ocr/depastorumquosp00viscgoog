..3-

suovitaurilibus, circumaguntur verres, aries, taurus, et qnod nomina
multa habemus ab utroque pecore, a maiore et a minore? Pastores
ex Hesiodi aetate maioris aestimatos esse quam agricolas qui βάναυ-
σοι ducebantur, inde apparet, quod poetae maxime pastoriciam rem
fundamenta artis bucolieae iecerunt (cfr. Burckhardt, griech. Kul-
turgesch. IV³ 131). Huc accedit, quod Alexandrinorum aetate mores
et cultus inepte et praeter modum expoliti erant, ut arnor ruris
quasi beatorum sedis vehementer evocaretur, neque igitur mirum
est, quod poetae bucolici potissimum homines simplices cultusque
expertes depingunt, qui artis vinculis cum natura ipsa coniuncti vi·
tam agunt, velut pastores, piscatores venatores

Nihil enim festivius rure illis temporibus is putabat, qui a stre·
pitu urbis negotiis functus in agrorum otium divertit, uta quotidianis
relaxet animum molestiis. Ibi sunt rurales Musae, quies, vitalior
aer, umbraculorum refrigeratio, fonticulorum amoenitas, ibi est ho·
minum salubre genus et candidum parvoque beatum, ibi est venatio
aut piscatus aut molles sub arbore somni; verae esse videntur ima-
gines Saturnii illius regni: quarn ob rem quos Alexandrinorum ae·
tate morum plus iusto excultorum taedebat, urbe relicta in campis et
silvis et sub agricolarum et pastorum tectis tamquam refugium quae·
rebant. Quae cum ita sint, rem pecuariam apparet ex hominum memoria
permagni momenti propter fructum fuisse atque rus, ubi pastores ver-
santur, Alexandrinorum quidem temporibus quasi sedern beatorum habi·
tum esse. Itaque iuvat condicionem, vitam, mores, artem horum pa-
storum cognoscere, quos poetae et scriptores Graeci et Latini depingunt.

Priusquam tamen propius ad intestina pernoscenda accedam,
de po‘e'tis bucolicis breviter disseram.

Hi sunt apud Graecos Theocritus, Bio, Moschus apud Roma·
nos Vergilius, Calpurnius Siculus, Nemesianus3 simile argumentum
tractant soluta oratione Alciphron (ed. Schepers) in epistularum libro
secundo, qui rusticas continet, Claudius Aelianus in libello, qui in·
scribitur ἐξ Αἰλιανοῠ ἀγροικικῶν ἐπιστολῶν, (Aelianum Alciphronis
epistularum imitatorem esse H. Reichius dissertatione sua ostendit
cfr. autem Jahresbericht f. hlass. Philolog. CVIII 258), Longus, qui
fabulam de Daphnidis et Chloes amore conscripsit et quern facile
intellegitur non modo multas singulas res vel verbo tenus vel mu·
tata forma a Theocrito mutuatum esse totiusque operis tenorem
Theocriti carminibus accommodare studuisse, sed etiam formam et
compositionem illius imitatum esse, Euripides in fabula Cyclopis,

Tibullus quoque notandi sunt.
1*

 

